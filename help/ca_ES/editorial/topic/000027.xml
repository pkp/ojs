<?xml version="1.0" encoding="UTF-8"?>
<!DOCTYPE topic SYSTEM "../../../../lib/pkp/dtd/helpTopic.dtd">

<!--
  * 000027.xml
  *
  * Aquesta traducció al català de l’OJS (versió 2.2.3) fou realitzada per Judith Rodriguez
  * amb el suport de la revista Athenea Digital i el Departament de Psicologia Social de la
  * Universitat Autònoma de Barcelona.
  * La traducció amplia la tasca previament realitzada per a la UOC i l'IEC incorporant les
  * eines de lectura i l’ajuda.
  *
  * Copyright (c)
  * Distributed under the GNU GPL v2. For full terms see the file docs/COPYING.
  *
  * Section Editor's Role Index - Editing - Copyediting
  *
  * $Id$
  -->

<topic id="editorial/topic/000027" locale="ca_ES" title="Correcció d'originals" toc="editorial/toc/000007" key="editorial.sectionEditorsRole.editing.copyediting">
	<section>
		<![CDATA[<p>Una vegada ha estat seleccionat i ha rebut un missatge electrònic en què se li sol·licita que iniciï el procés, el corrector/a d'originals comença a treballar directament a la tramesa marcant-hi els canvis proposats segons les instruccions per a la correcció d'originals de la revista. En el pas 1, anomenat «Correcció inicial», el corrector/a d'originals corregeix la tramesa i en penja la versió de correcció inicial. El fitxer editat s'envia al pas 2, anomenat «Correcció de l'autor/a». A continuació, el corrector/a d'originals envia el missatge electrònic «Complet» a l'autor/a (amb còpia a l'editor/a de secció) per a sol·licitar que s'iniciï el pas 2. Una vegada l'autor/a ha revisat els canvis, ha respost les consultes i ha penjat el fitxer al pas 2, el corrector/a d'originals crea una versió corregida neta i final al pas 3, anomenat «Correcció final». Aquesta versió corregida final s'envia al procés de maquetació, on esdevé la versió de maquetació. Abans que el maquetista comenci a preparar les galerades a partir d'aquesta versió, és possible que l'editor/a de secció la vulgui tornar a revisar per a comprovar si s'adequa als estàndards i a les indicacions per a la revista.</p><p><em>Consultes per a l'editor/a a la correcció d'originals</em>. Durant l'etapa de correcció inicial, és possible que el corrector/a d'originals vulgui fer alguna consulta a l'editor/a (per exemple, pel que fa a l'estil de la revista). En aquest cas, ha d'incloure aquestes consultes en el missatge electrònic que envia a l'autor/a i a l'editor/a de secció per a indicar-los que ha enllestit el pas 1. A continuació, l'editor/a de secció ha de revisar les consultes per a l'editor/a fent clic al nom del fitxer en el pas 2 i les ha de respondre per correu electrònic directament al corrector/a d'originals (fent clic a la icona de correu electrònic que es mostra sota «Sol·licitud»). Mitjançant aquest procés s'evita haver de penjar una versió del fitxer damunt les respostes de l'autor/a per a la correcció inicial de la tramesa.</p><p><em>Opcions de correcció d'originals</em>. En cas que calgui (per exemple, si l'editor/a de secció és també el corrector/a d'originals), l'editor/a de secció pot penjar una versió de la tramesa per a cadascuna de les etapes del procés de correcció d'originals. Cal tenir la precaució de no sobreescriure cap versió que hagi estat penjada pel corrector/a d'originals o per l'autor/a.</p>]]>	
	</section>
</topic>
