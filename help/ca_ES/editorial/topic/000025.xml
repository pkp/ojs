<?xml version="1.0" encoding="UTF-8"?>
<!DOCTYPE topic SYSTEM "../../../topic.dtd">

<!--
  * 000025.xml
  *
  * Aquesta traducció al català de l’OJS (versió 2.2.3) fou realitzada per Judith Rodriguez
  * amb el suport de la revista Athenea Digital i el Departament de Psicologia Social de la
  * Universitat Autònoma de Barcelona.
  * La traducció amplia la tasca previament realitzada per a la UOC i l'IEC incorporant les
  * eines de lectura i l’ajuda.
  *
  * Copyright (c)
  * Distributed under the GNU GPL v2. For full terms see the file docs/COPYING.
  *
  * Section Editor's Role Index - Review - Peer Review 
  *
  * $Id$
  -->

<topic id="editorial/topic/000025" locale="ca_ES" title="Revisió de persones expertes" toc="editorial/toc/000006" key="editorial.sectionEditorsRole.review.peerReview">
	<section>
		<![CDATA[<p>Una vegada seleccionada la versió de revisió, l'editor/a de secció pot començar el procés de revisió de persones expertes. En primer lloc, ha de prémer el botó «Selecciona un revisor/a» per a accedir a la llista de revisors/es, on s'indiquen els seus interessos de revisió i els encàrrecs que han dut a terme per a la revista. A continuació, ha de prémer el botó «Assigna» que hi ha al costat del nom de cada revisor/a que consideri adequat per a dur a terme la tasca.</p><p><em>Com canviar revisors/es</em>. Si l'editor/a de secció s'adona que ha triat un revisor/a no adequat, pot prémer el botó «Esborra el revisor/a» per a desactivar el nom d'aquest revisor/a abans que comenci el procés de revisió (una vegada el revisor/a ha rebut la notificació per correu electrònic, aquest botó canvia a «Cancel·la la sol·licitud»). Per a reemplaçar un revisor/a que ja hagi rebut la notificació, l'editor/a de secció ha de prémer «Cancel·la la sol·licitud» per a enviar un missatge electrònic de cancel·lació al revisor/a i, a continuació, ha de prémer «Selecciona un revisor/a» per a assignar un altre revisor/a i enviar-li el missatge electrònic de sol·licitud corresponent. Si l'editor/a de secció cancel·la una revisió però el revisor/a ja ha actualitzat la tramesa indicant que ha acabat l'encàrrec, l'editor/a de secció pot reiniciar el procés de revisió enviant un missatge electrònic de sol·licitud a un altre revisor/a. La secció «Encàrrecs rebutjats, encàrrecs cancel·lats i rondes anteriors del revisor/a» inclou una llista dels revisors/es que han rebutjat la sol·licitud per a revisar la tramesa o per als quals s'ha cancel·lat l'encàrrec.</p><p><em>Com sol·licitar i iniciar una revisió de persones expertes</em>. L'editor/a de secció ha de fer clic a la icona de correu electrònic que hi ha sota la secció de sol·licitud per al revisor/a. En fer clic a aquesta icona s'obre una plantilla de missatge electrònic adreçat al revisor/a. Després d'haver fet clic a «Envia», l'editor/a de secció també pot canviar el nombre de setmanes estipulades per a fer la revisió (inicialment, és l'administrador/a de la revista qui estableix el nombre de setmanes per defecte al pas 2.2 de la configuració). Si un revisor/a no respon la sol·licitud en el temps previst, l'editor/a de secció li pot enviar una altra sol·licitud per correu electrònic fent clic a l'enllaç «Envia un recordatori», o bé pot optar per seleccionar un altre revisor/a (seguint el procediment explicat anteriorment a «Com canviar revisors/es»). L'editor/a de secció també pot canviar la data de venciment per al lliurament de la revisió per a revisors/es individuals fent clic a la data que es mostra sota «Venciment».</p><p><em>El revisor/a respon a la pàgina web</em>. Habitualment, el revisor/a respon la sol·licitud per a revisar una tramesa iniciant la sessió al lloc web de la revista i notificant a l'editor/a de secció si accepta o rebutja l'encàrrec mitjançant la plantilla de missatge electrònic corresponent. Si el revisor/a rebutja la sol·licitud, el seu nom s'inclou a la secció «Encàrrecs rebutjats, encàrrecs cancel·lats i rondes anteriors del revisor/a», i l'editor/a de secció selecciona un altre revisor/a. En canvi, si el revisor/a accepta la sol·licitud, la data d'acceptació es mostra sota la resposta d'aquest revisor/a. L'administrador/a de la revista pot activar al pas 2.2 de la configuració l'enviament d'un recordatori automàtic per als revisors/es que no responguin a la sol·licitud en un nombre de dies determinat.</p><p><em>El revisor/a respon per correu electrònic</em>. Si en lloc d'entrar al lloc web de la revista el revisor/a opta per enviar un missatge electrònic a l'editor/a de secció per a indicar-li si accepta o rebutja l'encàrrec de revisió, l'editor/a de secció pot registrar aquesta decisió accedint a la pàgina de revisió i activant l'opció «Farà la revisió» o bé «No pot fer la revisió», que es mostren a «Editor/a per a introduir». En cas d'activar la primera opció, el revisor/a obté accés a la tramesa en línia, mentre que en cas d'activar la segona el nom del revisor/a s'elimina de l'etapa de revisió de persones expertes (i passa a mostrar-se a la pàgina d'encàrrecs rebutjats, encàrrecs cancel·lats i rondes anteriors). A continuació, l'editor/a de secció pot seleccionar un altre revisor/a.</p><p><em>El revisor/a fa la revisió en línia</em>. El revisor/a enllesteix la revisió introduint els seus comentaris a «Revisió» (seguint les indicacions per a revisors/es que l'administrador/a de la revista hagi introduït al pas 2.2 de la configuració) i seleccionant una recomanació al menú desplegable corresponent (que ofereix les opcions «Accepta», «Accepta amb revisions», «Torna a trametre per a la revisió», «Torna a trametre a un altre lloc», «Rebutja» i «Visualitza els comentaris»). El revisor/a també pot optar per penjar fitxers com ara una versió anotada de la tramesa o altres dades addicionals rellevants, cas en què l'editor/a de secció ha de decidir si l'autor/a els pot visualitzar mitjançant l'opció «Permet a l'autor/a que visualitzi el fitxer». L'administrador/a de la revista pot activar al pas 2.2 de la configuració l'enviament d'un missatge electrònic automàtic de recordatori als revisors/es que no enllesteixin la revisió en el nombre de dies establerts com a data de venciment. L'editor/a de secció també pot enviar un recordatori fent clic a la icona de correu electrònic que es mostra sota la sol·licitud per al revisor/a i modificant-ne el contingut per a sol·licitar-li l'enviament de l'encàrrec.</p><p><em>El revisor/a fa la revisió per correu electrònic</em>. Si l'administrador/a de la revista selecciona «Procés de revisió mitjançant fitxers adjunts en missatges de correu electrònic» al pas 2.2 de la configuració, el revisor/a rep la tramesa com a fitxer adjunt en un missatge electrònic on se li sol·licita que dugui a terme l'encàrrec i on es detallen les indicacions per a la revisió, i a continuació ha d'enviar un missatge electrònic a l'editor/a de secció per a notificar-li si accepta o rebutja l'encàrrec. En cas d'acceptar-lo, en acabar la feina ha d'enviar un missatge electrònic amb la revisió de la tramesa i la seva recomanació. Finalment, l'editor/a de secció ha d'introduir els comentaris del revisor/a en el quadre «Revisió» de la pàgina de revisió de la tramesa i també ha de registrar la recomanació del revisor/a sota el nom d'aquest.</p>]]>	
	</section>
</topic>
