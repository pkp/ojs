<?xml version="1.0" encoding="UTF-8"?>
<!DOCTYPE topic SYSTEM "../../../../lib/pkp/dtd/helpTopic.dtd">
<!--
  * 000025.xml
  *
  * Copyright (c) 2013-2014 Simon Fraser University Library
  * Copyright (c) 2003-2014 John Willinsky
  * Distributed under the GNU GPL v2. For full terms see the file docs/COPYING.
  *
  * Credits: http://pkp.sfu.ca/wiki/index.php?title=OJS:_Catalan_%28ca_ES%29
  *
  * Section Editor's Role Index - Review - Peer Review 
  *
  -->

<topic id="editorial/topic/000025" locale="ca_ES" title="Peer Review" toc="editorial/toc/000006" key="editorial.sectionEditorsRole.review.peerReview">
	<section>
		<![CDATA[<p>Una vegada seleccionada la versió de revisió, l'editor/a de secció pot començar el procés d'avaluació d'experts. En primer lloc, ha de fer clic al botó «Selecciona un revisor/a» per accedir a la llista de revisors/ores, on s'indiquen els seus interessos de revisió i els encàrrecs que ha dut a terme amb la revista. A continuació, ha de fer clic al botó «Assigna» que hi ha al costat del nom de cada revisor/a que consideri adequat per dur a terme la tasca.</p><p><em>Com canviar revisors/ores</em>. Si l'editor/a de secció s'adona que ha triat un revisor/a no adequat, pot fer clic al botó «Esborra el revisor/a» per desactivar el nom d'aquest revisor/a abans que comenci el procés de revisió (una vegada el revisor/a ha rebut la notificació per correu electrònic, aquest botó canvia a «Cancel·la la sol·licitud»). Per reemplaçar un revisor/a que ja hagi rebut la notificació, l'editor/a de secció ha de fer clic a «Cancel·la la sol·licitud» per enviar un correu electrònic de cancel·lació al revisor/a. Llavors, l'editor/a de secció ha de fer clic a «Selecciona revisor/a» per assignar un altre revisor/a i s'envia un correu electrònic de sol·licitud a aquest revisor/a. Si l'editor/a de secció cancel·la una revisió però el revisor/a ja ha actualitzat la tramesa que indica que ha acabat l'encàrrec, l'editor/a de secció pot reiniciar el procés de revisió enviant un correu electrònic de sol·licitud a un altre revisor/a. La secció «Encàrrecs rebutjats, encàrrecs cancel·lats i rondes anteriors del revisor/a» inclou una llista dels revisors/ores que han rebutjat la sol·licitud per revisar la tramesa o per els quals s'ha cancel·lat l'encàrrec.</p><p><em>Com sol·licitar i iniciar una avaluació d'experts</em>. L'editor/a de secció ha de fer clic a la icona de correu electrònic que hi ha sota la secció de sol·licitud per al revisor/a. En fer clic a aquesta icona s'obre una plantilla de correu electrònic adreçat al revisor/a. Després d'haver fet clic a «Envia», l'editor/a de secció també pot canviar el nombre de setmanes estipulades per fer la revisió (inicialment, és el gestor/a de la revista qui estableix el nombre de setmanes per defecte al pas 2.2 de la configuració). Si un revisor/a no respon la sol·licitud en el temps previst, l'editor/a de secció li pot enviar una altra sol·licitud per correu electrònic fent clic a l'enllaç «Envia un recordatori» o bé pot seleccionar un altre revisor/a (seguint el procediment explicat anteriorment a «Com canviar revisors/ores»). L'editor/a de secció també pot canviar la data de venciment per al lliurament de la revisió per a revisors/ores individuals fent clic a la data que es mostra sota «Venciment».</p><p><em>El revisor/a respon a la pàgina web</em>. Habitualment, el revisor/a respon la sol·licitud per revisar un informe iniciant la sessió al lloc web de la revista i notificant a l'editor/a de secció si accepta o rebutja l'encàrrec mitjançant la plantilla de correu electrònic corresponent. Si el revisor/a rebutja la sol·licitud, el seu nom s'inclou a la secció «Encàrrecs rebutjats, encàrrecs cancel·lats i rondes anteriors del revisor/a» i l'editor/a de secció selecciona un altre revisor/a. En canvi, si el revisor/a accepta la sol·licitud, la data d'acceptació es mostra sota la resposta d'aquest revisor/a. El gestor/a de la revista pot activar al pas 2.2 de la configuració l'enviament d'un recordatori automàtic per als revisors/ores que no responguin a la sol·licitud en un nombre de dies determinat.</p><p><em>El revisor/a respon per correu electrònic</em>. Si no entra al lloc web de la revista, el revisor/a pot optar per enviar un correu electrònic a l'editor/a de secció per indicar-li si accepta o rebutja l'encàrrec de revisió. L'editor/a de secció pot registrar aquesta decisió a la pàgina de revisió i ha d'activar l'opció «Farà la revisió» o bé «No pot fer la revisió», que es mostren a «Editor/a per introduir». En cas d'activar la primera opció, el revisor/a té accés a la tramesa en línia, mentre que si s'activa la segona, el nom del revisor/a s'elimina de l'etapa d'avaluació d'experts (i passa a mostrar-se a la pàgina d'encàrrecs rebutjats, encàrrecs cancel·lats i rondes anteriors). A continuació, l'editor/a de secció pot seleccionar un altre revisor/a.</p><p><em>El revisor/a fa la revisió en línia</em>. El revisor/a completa la revisió amb els seus comentaris a «Revisió» (seguint les indicacions per a revisors/ores que el gestor/a de la revista ha introduït al pas 2.2 de la configuració) i selecciona una recomanació (que ofereix les opcions: «Publicable», «Publica amb revisions», «Reavaluable», «Reavalua a un altre lloc», «No publicable» i «Visualitza els comentaris»). El revisor/a també pot optar per penjar fitxers com ara una versió anotada de la tramesa o altres dades addicionals rellevants, cas en què l'editor/a de secció ha de decidir si l'autor/a els pot visualitzar mitjançant l'opció «Permet a l'autor/a que visualitzi el fitxer». L'administrador/a de la revista pot activar al pas 2.2 de la configuració per enviar un correu electrònic automàtic de recordatori als revisors/ores que no enllesteixin la revisió en el nombre de dies establerts. L'editor/a de secció també pot enviar un recordatori fent clic a la icona de correu electrònic que es mostra sota la sol·licitud per al revisor/a i modificar el contingut per sol·licitar la revisió.</p><p><em>El revisor/a fa la revisió per correu electrònic</em>. Si el gestor/a de la revista selecciona «Procés de revisió mitjançant fitxers adjunts de correu electrònic» al pas 2.2 de la configuració, el revisor/a rep la tramesa com a fitxer adjunt de correu electrònic on se li sol·licita que faci la revisió amb les instruccions per a la revisió. Es demana al revisor que enviï un correu electrònic a l'editor/a indicant si accepta o no la revisió. En cas d'acceptar-la, quan acabi la feina ha d'enviar un correu electrònic amb la revisió de la tramesa i una recomanació. Finalment, l'editor/a de secció ha d'introduir els comentaris del revisor/a al quadre «Revisió» de la pàgina de revisió de la tramesa i també ha de registrar la recomanació amb el seu nom de revisor/a.</p>]]>	
	</section>
</topic>