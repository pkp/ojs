<?xml version="1.0" encoding="UTF-8"?>
<!DOCTYPE topic SYSTEM "../../../../lib/pkp/dtd/helpTopic.dtd">

<!--
  * 000043.xml
  *
  * Aquesta traducció al català de l’OJS (versió 2.2.3) fou realitzada per Judith Rodriguez
  * amb el suport de la revista Athenea Digital i el Departament de Psicologia Social de la
  * Universitat Autònoma de Barcelona.
  * La traducció amplia la tasca previament realitzada per a la UOC i l'IEC incorporant les
  * eines de lectura i l’ajuda.
  *
  * Copyright (c)
  * Distributed under the GNU GPL v2. For full terms see the file docs/COPYING.
  *
  * Proofreader's Role - Proofreading
  *
  * $Id$
  -->

<topic id="editorial/topic/000043" locale="ca_ES" title="Correcció de proves" toc="editorial/toc/000014" key="editorial.proofreadersRole.proofreading">
	<section>
		<![CDATA[<p>En fer clic al títol d'un article a la cua de trameses, el corrector/a de proves accedeix a les galerades i a les instruccions per a la correcció. A més, des d'aquí també pot comunicar-se amb el contacte principal, l'editor/a i el maquetista. En aquesta etapa del procés editorial només es permet esmenar errors tipogràfics i de formatació. L'etapa de correcció de proves es divideix en els passos següents:</p><p><em>Consulta de les instruccions per a la correcció de proves</em>. El corrector/a de proves ha de consultar les instruccions de correcció establertes per a la revista fent clic a l'enllaç amb el mateix nom que es mostra al tauler «Correcció de proves».</p><p><em>Visualització dels formats de prova</em>. El corrector/a de proves pot accedir a les galerades de l'article fent clic a l'enllaç «Visualitza la prova» que hi ha al costat de cada format de galerades, a la secció «Maquetació». A més, també pot accedir als fitxers addicionals fent clic als enllaços corresponents de la secció «Fitxers addicionals». Les galerades solen estar disponibles en format PDF o HTML (i posteriorment també es publiquen en aquest format), per la qual cosa no és possible editar-les directament. Els fitxers addicionals es publiquen en el seu format original, i en alguns casos sí que són editables.</p><p><em>Revisió de les correccions de proves de l'autor/a</em>. Gràcies al seu coneixement dels estàndards establerts per a la revista, el corrector/a de proves pot revisar les correccions fetes per l'autor/a per a detectar si n'hi ha alguna que no s'adeqüi als estàndards establerts per a la revista. En cas de trobar-ne alguna, ha d'avisar el maquetista (per exemple, per a indicar-li que ignori aquesta mena de correccions). El corrector/a de proves pot visualitzar les correccions suggerides per l'autor/a fent clic a l'enllaç «Correccions de proves».</p><p><em>Introducció de les correccions de proves</em>. Ara el corrector/a de proves ha de fer clic a la icona «Correccions de proves» i d'introduir tots els detalls de les correccions proposades seguint les instruccions corresponents. Una vegada desades, el maquetista ja les podrà consultar.</p><p><em>Notificació de finalització del procés de correcció de proves</em>. Una vegada ha acabat la correcció, el corrector/a de proves ha de fer clic a la icona de correu electrònic «Complet» per a enviar un missatge electrònic de notificació a l'editor/a de secció. Una vegada s'ha enviat aquest missatge electrònic (tingueu en compte que també és possible ometre'n l'enviament), l'article se suprimirà de la llista d'encàrrecs actius de la cua de trameses del corrector/a de proves i es traslladarà a l'arxiu, per la qual cosa el corrector/a de proves ja no hi podrà tornar a fer correccions.</p>]]>	
	</section>
</topic>
