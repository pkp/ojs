<?xml version="1.0" encoding="UTF-8"?>
<!DOCTYPE topic SYSTEM "../../../topic.dtd">

<!--
  * 000001.xml
  *
  * Aquesta traducció al català de l’OJS (versió 2.2.3) fou realitzada per Judith Rodriguez
  * amb el suport de la revista Athenea Digital i el Departament de Psicologia Social de la
  * Universitat Autònoma de Barcelona.
  * La traducció amplia la tasca previament realitzada per a la UOC i l'IEC incorporant les
  * eines de lectura i l’ajuda.
  *
  * Copyright (c)
  * Distributed under the GNU GPL v2. For full terms see the file docs/COPYING.
  *
  * Publishing Process - Create Issue
  *
  * $Id$
  -->

<topic id="publishing/topic/000001" locale="ca_ES" title="Creació d'un número" toc="publishing/toc/000000" key="publishing.createIssue">
	<section>
		<![CDATA[<p>Abans de començar a utilitzar la pàgina de planificació (vegeu la pàgina d'edició de trameses) per a planificar la publicació de trameses en un número, l'editor/a ha de comprovar que ja existeixi algun número i, en cas negatiu, n'ha de crear un mitjançant l'opció «Crea un número». Aquest número s'ha d'identificar amb la numeració i/o títol adequats, segons les opcions que s'hagin triat a la configuració de la revista (p. ex., «Vol. 2, Núm. 5, 2009»). Cada vegada que es crea un nou número mitjançant l'opció «Crea un número», el sistema ofereix el número següent a l'últim que s'hagi creat, però l'editor/a pot ometre aquests paràmetres i introduir una altra numeració o un altre any. També és possible afegir un títol a cada número. Aquest títol es mostra damunt del sumari i es pot utilitzar, per exemple, per a números especials de la revista.</p><p><em>Control de subscripcions</em>. En cas que l'administrador/a de la revista hagi habilitat el control de subscripcions al pas 4.1 de la configuració de la revista, l'editor/a pot activar aquesta opció per a cada número. En establir l'estat d'accés a «Subscripció», només poden accedir a la revista els usuaris/usuàries i les institucions subscrites, mentre que si s'estableix en «Accés obert» qualsevol usuari/usuària pot accedir als continguts complets de la revista. Tingueu en compte que en cas que l'estat d'accés s'estableixi en «Subscripció», l'editor/a pot establir una data d'accés obert durant la qual el contingut de la revista és plenament consultable per a tots els usuaris/usuàries.</p><p><em>Creació d'una portada</em>. També és possible penjar una il·lustració de portada per a la revista en format JPG, PNG o GIF. Aquest fitxer és accessible des del sumari, on rep el nom de «Portada». A més, es mostra a la pàgina inicial de la revista mentre el número corresponent sigui el número actual de la revista, i en fer-hi clic s'accedeix al sumari del número. Una vegada arxivat el número, la portada segueix estant disponible des del sumari.</p><p><em>Números actuals, propers i anteriors</em>. El número actual és el que s'ha publicat més recentment. Els propers números són els números per als quals l'editor/a planifica trameses que s'han de publicar a continuació del número actual, o bé en un futur. L'editor/a pot decidir que sempre hi hagi en procés una sèrie de dos o tres números encara no publicats, per tal de poder planificar la publicació de trameses de manera equilibrada en dos números diferents, per exemple. Els números anteriors són números que ja han estat publicats i que ja no tenen l'estat d'«Actual».</p>]]>
	</section>
</topic>
